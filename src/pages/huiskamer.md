---
layout: layouts/page.njk
title: Huiskamer
permalink: /huiskamer/index.html
metaTitle: De huiskamer
metaDesc: De huiskamer
---
## De Huiskamer: een unieke, veilige plek in Eindhoven

Als je vluchteling bent en (nog) geen recht hebt op een verblijfsvergunning, leef je in een isolement. Je mag niet naar school en je mag niet werken. Je bent verstoken van allerlei maatschappelijke voorzieningen. Je bent veroordeeld tot niets doen. Je leven staat stil.

Vaak verslechtert de situatie van vluchtelingen hierdoor, vooral op psychisch gebied. Bovendien blijft hun potentieel onbenut, voor henzelf, maar ook voor de samenleving.

![Gezellig met zijn allen aan tafel](/images/jongerenhuis-eindhoven-april-2018-43.jpg " De dagelijkse, verzorgde gezamenlijke lunch in de huiskamer")

Met de Huiskamer willen we deze mensen een veilige plek bieden. Een unieke plek in Eindhoven, waar ze tot rust kunnen komen en ondersteund worden om het roer weer in eigen handen te nemen. Zodat ze zich verder kunnen ontwikkelen, zinvol bezig kunnen zijn en zich actief kunnen bezinnen op hun eigen toekomst. Zelfredzaamheid is daarbij steeds het leidend principe.

> Hij ziet de ander weer staan en ontdekt langzamerhand zichzelf

Mensen die zich ontwikkelen en weer invloed krijgen op hun eigen toekomst, hebben minder last van traumaâ€™s en psychische klachten. Zij kunnen weer vooruit kijken en, bijvoorbeeld als vrijwilliger of stagiair, een bijdrage leveren aan de Eindhovense samenleving.
